---
layout: page
title: Over
permalink: /about/
---

Over leren leren

### Doel van leren leren

Deze website biedt aan scholieren en studenten informatie, tips en technieken om goed te leren studeren. 

Studeren is niet zo eenvoudig, maar tegelijkertijd vraagt het, mits je het goed aanpakt, minder inspanning dan je wel denkt. Ik zie vaak scholieren en studenten stressen en zwaar doorblokken, waarbij ze al dan niet worden ondersteund door diverse chemicaliÃ«n. Dat is altijd spijtig. Want studeren is een techniek, en het is een techniek die iedereen kan leren.

Neem de stress van het proces studeren weg, en je kan je met volle interesse gooien op de inhoud van wat je via je leerkrachten, docenten, assistenten en professoren aangeboden krijgt.

Een opleiding, op de middelbare school, op de hogeschool of op de universiteit moet naast een toegangskaartje tot bepaalde lagen van het professionele leven vooral een interessante tijd zijn, waar je veel ontdekt over de wereld en uiteindelijk over jezelf.

Ik wens je veel succes met het toepassen van de methodes, technieken en tips die je hier op de blog kan vinden. Mocht je zelf een goede tip hebben die we nog niet besproken hebben, aarzel dan niet om deze te delen. Leren doe je immers samen, van elkaar en met elkaar.

Veel plezier!

### Contacteer me

[ben.broeckx@casmo.be](mailto:ben.broeckx@casmo.be)